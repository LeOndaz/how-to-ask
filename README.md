
<div dir="rtl">
<h2> 
ازاي تسأل صح وتجذب الناس إنها تجاوب سؤالك في مجموعة من النقط المهمة جداً لأي سؤال من شخص واخد بان أكتر من 3 سنين stackoverflow  </h2>
</div>

<div dir="rtl">
الشكل المثالي للسؤال إنك تكون سائل وانت اصلا كاتب اللي حاولت تعمله, يعني واجهك مشكلة ف كود, يبقى أول حاجة بديهية تكون منزل الكود, وكاتب أولاً اللي حاولت تعمله ثانياً النتيجة اللي طلعت معاك ثالثا النتيجة المرغوب فيها. يقوم الشخص اللي بيجاوبك ميحتجش يسألك سؤال جانبي وفرت وقتك ووقته, أحياناً لما الشخص اللي بيجاوب بيقابل سؤال هيضطر يسأل فيه أسئلة جانبية كتير بيطنش السؤال علي بعضه.
</div>
<br>
<div dir="rtl">
بلاش السؤال اللي إجابته سؤال أو جملة مش مفيدة للسائل
</div>
<div dir="rtl">
- [ يا جماعة عايز حد خبير بايثون ] --- [ ايه المشكلة اللي عندك ؟ (سؤال) ]
</div>
<div dir="rtl">
ونفس السؤال
<div dir="rtl">
- [ يا جماعة عايز حد خبير بايثون ] --- [ نزل السؤال على طول (جملة) ] <br>
<h4>  السؤال دا فيه المشكلتين اللي بنتكلم عنهم </h4>
</div>

<hr>
<div dir="rtl">
<h3> بلاش السؤال اللي يتطلب حد يكلمك شات, ناس كتير مبتحبش تعمل bloating لماسنجر عندها وتملاه ناس غريبة تكون ظهرالهم أونلاين, من الآخر أسال على طول واللي عارف هيرد. </h3>

</div>
<hr>
<div dir="rtl">
<h3> بلاش سؤال من غير سيرش<br>
أغلب الأسئلة اللي هتيجي فبالك جت فبال ناس قبل كدا والسيرش هيحل أغلب مشاكلك خصوصا لو لسة بتبدأ, السيرش هيحل كل مشاكلك </h3>
</div>
<hr>

<div dir="rtl">
<h3>
لما تسيرش عن سؤال, انت محتاج الكلمات المفتاحية للسؤال ومش محتاج لا حروف الجر ولا جرامر حتى يكون صح, يعني لو الانجليزي بتاعك مكسر سيرش بردو<br>
جوجل بيدعم سيرش حرفي, حط الكلام بين علامات تنصيص "كلام" وهيجيبلك الاماكن اللي تم ذِكر فيها كلمة (كلام) بالنص.
 </h3>
 وأقرأ اللينك دا من سابورت جوجل
 
[Refine web searches](https://support.google.com/websearch/answer/2466433?hl=en)
</div>
<hr>
<div dir="rtl">
<h3 dir="rtl">
لو ناوي تبعت سؤال لشخص ف رسالة, أوعى تفكر تبدأ الكلام بالسلام عليكم وتسكت كدا مش هيرد, يرضيك الراجل يتحرم من أجر رد السلام؟ <br>
قوله السلام عليكم, بدون إطالة عليك عندي مشكلة كذا كذا وحاولت كذا وفشلت لأن الايرور دا ظهرلي ولما عملت سيرش عليه وصلت ل كذا بس مشتغلتش عندي.<br>
اوعى تخلي الراجل يبذل مجهود, انت رايح تسأله متضغطهوش, انت تديله كل التفاصيل اللي ممكن تديهاله وهو يرد مع نفسه, وفالغالب كدا هيرد فعلاً.
</h3>
</div>
<hr>

<h3 dir="rtl">
نخش عالأمثلة ل أسئلة مش حلوة
</h3>
<ul dir="rtl">
<li> يا جماعة عايز حد فاهم C++ كويس أوي يساعدني ف حاجة (خش بالسؤال ع طول)<br> </li>
<li>يا جماعة لو سمحتوا حد فاهم برمجة يكلمني شات ضروري <br></li>
<li>هو ليه ايرور كذا بيظهرلي لما أعمل كذا ! (سيرش بنَص الايرور) <br></li>
<li>السلام عليكم (متقولهاش حاف من غير السؤال) <br></li>
<li>ازاي أخلي MySQL تدعم عربي ( جرب ترجمه وارميه ف جوجل كدا ) <br></li>
<li>إزاي ابدأ أتعلم كذا  (ترجم وجوجل) <br></li>
<li>بتابع فيديو كذا ولما عملت زيه مشتغلتش ![(هتجبر شخص يتفرج عالفيديو عشان يساعد)
</li>
</ul>

<hr>

<ul dir="rtl">
<h3>أسئلة حلوة</h3>
<li> 
أهلا بيكمً, كنت بجرب أكتب كود يمشي ف فيسبوك ويعمل بلوك لكل شخص يقابلني لأني مش طايق نفسي والكود دا معمول ب Selenium بيفتح البروفايل بتاع الشخص ف تاب جديد ويفتح قايمة البلوك ويعمل بلوك, المشكلة عندي إن الselector بتاع زرار بلوك بيتغير ومش عارف إزاي أجيبه لما يتغير.<br>
دا الكود بتاعي ......<br>
أنا توقعت يحصل كذا .... بس حصل كذا .... 
</li>
<li>
شغال على موقع معين وبعمل Ajax search وبيبعت 90 ألف ريكويست فالدقيقة عايز أحل ألغي الريكويست لو الشخص كمل كتابة
الفكرة اللي فدماغي هي إني معملش ريكويست إلا لما الشخص يخلص كتابة ب نص ثانية, ايه عواقب الفكرة دي؟ وهل من هل أحسن؟ ودا الكود بتاعي, لما جربت الفكرة دي بردو المشكلة لسة موجودة, ايه رأيكم 
</li>
<li>
إزاي أستخدم Date objects ( دا سؤال محترفين )
</li>


<h4 dir="rtl">
الخلاصة كلها إنك تدي السؤال اهتمام بقدر الاهتمام اللي انت عايزه يكون فالاجابة, وتراعي إن الشخص اللي بيجاوب ممكن يجي فباله لا الاجابة طويلة وأنا مكسل خصوصا إني لسة هسأل عن تفاصيل ووو, انت ف غنى عن كل دا ب إنك تعمل سيرش صح, ولما الدنيا تقف خالص بعد ايام سيرش, تسأل أو تدور ف مكان تاني.
</h4>

